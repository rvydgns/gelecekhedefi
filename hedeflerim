Covid-19 pandemisinin etkisiyle, küresel sağlık sektöründe yaşanan gelişmeler, özellikle benim için son derece önemli ve ilham verici olmuştur. 
Pandemi sürecinde, bilinmeyen bir hastalığın ortaya çıkmasıyla birlikte hızla ilaç üretimi ve sağlık sektöründeki çözüm odaklı yaklaşımlar, sektörde önemli değişikliklere neden oldu. 
Bu deneyimler, sağlık alanındaki teknolojik gelişmelerin önemini vurgulamaktadır. Özellikle, “kişiye özel ilaçlar” gibi inovatif çözümler, yapay zekâ destekli teknolojiyle birleşerek geleceğin sağlık sektörünü şekillendirmektedir. 
Yapay zekâ destekli kişiye özel ilaç teknolojileri, hastaların genetik ve biyolojik özelliklerini dikkate alarak daha etkili ve kişiselleştirilmiş tedaviler sunma imkanı sağlamaktadır. 
Bu alanda çalışarak, hastalıkların nedenleriyle daha derinlemesine ilgilenme ve tedavilerin optimize edilmesine katkıda bulunmayı amaçlamaktayım.
Yazılım mühendisliği lisans eğitimimle edindiğim teknik becerileri (Python, R gibi programlama dillerine hâkim olmak), 
biyoinformatik veya biyoteknoloji yüksek lisans eğitimimle birleştirerek, yapay zekâ destekli kişiye özel ilaçlar alanında uzmanlık elde etmeyi hedefliyorum. 
Bu süreçte edineceğim bilgi ve deneyimle, sağlık sektöründeki sorunlara inovatif çözümler sunarak, topluma katkı sağlamayı amaçlıyorum.
